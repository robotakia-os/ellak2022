# ellak2022

4ος Πανελλήνιος Διαγωνισμός Ανοιχτών Τεχνολογιών στην Εκπαίδευση (2022)

Η αλματώδης εξέλιξη της τεχνολογίας τις τελευταίες δεκαετίες έχει αυξήσει τη ζήτηση πολύτιμων μεταλλευμάτων και έχει δημιουργήσει την ανάγκη αξιοποίησης πόρων που παλιότερα έμεναν ανεκμετάλλευτοι. Παρόλα αυτά, η τεχνολογική εξέλιξη της ανθρωπότητας δεν πρέπει να συνοδεύεται από ταυτόχρονη καταστροφή του πλανήτη μας. Η μελλοντική εξόρυξη νέων πόρων και υλικών δεν θα πρέπει να συντελείται σε βάρος των ζώων, των φυτών και των ανθρώπων. Η ζώνη των αστεροειδών αποτελεί μία θεωρητικά ανεξάντλητη πηγή αγαθών που θα μπορούσε δυνητικά να αξιοποιηθεί από την ανθρωπότητα. 

Με την παρούσα εργασία μας, επιχειρήσαμε να αναπαραστήσουμε σε μία μακέτα την προσεδάφιση, την εξερεύνηση και τη συλλογή μεταλλευμάτων από ένα ρομποτικό όχημα σε έναν αστεροειδή. Για τον σκοπό αυτό, δημιουργήσαμε και συναρμολογήσαμε τα μηχανικά μέρη του ρομπότ και υλοποιήσαμε τη συνδεσμολογία των κινητήρων, των αισθητήρων και πλήθος άλλων ηλεκτρονικών εξαρτημάτων. Για την περιήγηση και τον έλεγχο του βραχίονα του ρομπότ χρησιμοποιείται το πληκτρολόγιο του υπολογιστή και η ανίχνευση των πολύτιμων μεταλλευμάτων πραγματοποιείται με τη βοήθεια της Τεχνητής Νοημοσύνης. 
